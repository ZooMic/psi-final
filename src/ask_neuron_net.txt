Politycy o fakturach Kijowskiego: trzeba wyjaśnić wszystkie wątpliwości
Data publikacji: 05.01.2017, 12:31Ostatnia aktualizacja: 05.01.2017, 13:40
Mateusz Kijowski
  fot. Artur Reszko  /  źródło: PAP
227TweetnijZobacz35
Nie milkną echa afery w KOD. Okazało się, że KOD wystawiał faktury za usługi informatyczne spółce należącej do Mateusza Kijowskiego i jego żony. Politycy są zgodni, że Kijowski popełnił błąd. Ale sam zainteresowany twierdzi, że nie ma sobie nic do zarzucenia. - Radziłbym, żeby wszystkie sprawy były położone na stół i wtedy będzie pełna jasność - powiedział Szłapka w Radiu Zet.

Nowoczesna: Wątpliwości na stół

Odnosząc się do sprawy płatności KOD-u na rzecz firmy Mateusza Kijowskiego, poseł Nowoczesnej Adam Szłapka powiedział, że lider Komitetu „trochę nie zachował transparentności".

Według ustaleń Onetu, sześć faktur - każda na kwotę 15 tys. 190 zł 50 gr brutto – zapłacił Komitet Społeczny KOD na rzecz firmy informatycznej należącej do Mateusza Kijowskiego i jego żony, Magdaleny.

- Radziłbym jedynie tyle, żeby wszystkie sprawy, które mogą budzić wątpliwości, były położone na stół i wtedy będzie pełna jasność - powiedział Szłapka w Radiu Zet. Pytany o przyszłość Kijowskiego, poseł zaznaczył, że „nie jest członkiem KOD-u”, a to do nich będzie należała ostateczna decyzja.
Zdaniem innego posła Nowoczesnej Marka Sowy, Kijowski na przestrzeni ostatnich trzynastu miesięcy bez wątpienia całkowicie się w KOD zaangażował. „Pewnie lepszą formą było, aby po prostu miał jakąś gratyfikację finansową za swoje działanie, skoro go pochłonęło w całości. Nie można prowadzić działalności całkowicie bez funduszy, to jest po prostu niemożliwie" - powiedział Sowa w Rozmowie Poranka PR24.

Czytaj więcej o fakturach Kijowskiego

PO: KOD poradzi sobie z wyłonieniem nowego lidera

- Takich rzeczy się nie robi. Uważam, że popełnił wielki błąd - powiedział senator PO Bogdan Klich w radiu TOK FM o fakturach Kijowskiego. Jednak były minister sprawiedliwości w rządzie PO podkreślił, że są to problemy Kijowskiego, a nie KOD-u. - Tworzą go fantastyczni ludzie, którzy spontanicznie zaangażowali się w tworzenie tego wielkiego ruchu w obronie praworządności - powiedział. Klich dodał również, że KOD sobie poradzi, „także z wyłonieniem nowego lidera".

CZYTAJ TAKŻEJaki: Protestuje tylko „kawiorowa elita” WIĘCEJ ❯
Bij KOD-wców! będziesz patriotą. Bo o „żołnierzy wyklętych” nie chodzi tu wcale WIĘCEJ ❯
#KijowskiGate. Niebezpiecznik.pl pyta hakera o pornografię. Kijowski składa doniesienie do prokuratury WIĘCEJ ❯
Natomiast zdaniem lidera PO, Grzegorza Schetyny, sprawę faktur „trzeba jak najszybciej wyjaśnić”. Schetyna pochwalił też sam KOD, jako „nową jakość w polskim życiu politycznym”. - To co stworzyli ludzie, którzy go zorganizowali od pierwszych dni po ostatnich wyborach, to coś naprawdę wielkiego. I bardzo źle by było, gdybyśmy, mówię już jako wszyscy, którzy się angażowali w budowanie tej organizacji, w obecność na demonstracjach, to utracili, stwierdził na antenie TVN24.
